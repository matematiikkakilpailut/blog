---
---

Tietosuojalauseke
=================

Seuraavassa kuvataan, mitä tietoa sivuston käytöstäsi kerätään.
Kuvaus on jäsennelty tietojen keräämisen syyn mukaan.

## Sivuston toteutusteknologia

Blogisivusto on toteutettu mahdollisimman halvalla hyödyntäen
Internetin ilmaisia palveluita. Kirjoitukset ja kommentit tallennetaan
Github-nimisen yrityksen palvelimille, jotka sijaitsevat tietääksemme
Yhdysvalloissa. Yhteyksien suojaamiseen ja nopeuttamiseen käytetään
Cloudflare-nimisen yrityksen palvelimia, joita on ympäri maailmaa. Kun
luet sivuja, Github ja Cloudflare saavat välttämättä tiedon
IP-osoitteestasi ja päätelaitteesi ominaisuuksista. Nämä tiedot eivät
välity meille muuten kuin tilastollisina koosteina, mutta Github ja
Cloudflare pystyvät niitä käsittelemään.

Githubilla on englanninkielinen [tietosuojalauseke][github].
Cloudflarella on englanninkielinen [tietosuojalauseke][cf] ja EU:n ja
Yhdysvaltain väliseen Privacy Shield -sopimukseen
liittyvä [lauseke][cfps].

[github]: https://help.github.com/articles/github-privacy-statement/
[cf]: https://www.cloudflare.com/security-policy/
[cfps]: https://www.cloudflare.com/privacyshield/

## Evästeet: analytiikka ja asiallisten käyttäjien tunnistus

Eväste (engl. cookie) on pieni tiedosto, jonka selaimesi tallentaa
tietokoneelle tai muulle päätelaitteelle ja lähettää takaisin evästeen
asettaneelle palvelimelle. Tämä blogi (kuten monet muutkin sivustot)
käyttää Googlen analytiikkapalvelua, jolloin Google asettaa joitakin
evästeitä ja kerää dataa. Google on yhdysvaltalainen yritys, joten
data tallentuu Yhdysvalloissa sijaitseviin palvelimiin.

Verkkoliikenteen nopeuttamiseksi ja tietoturvariskeiltä suojaamiseksi
käytämme Cloudflare-palvelua, joka asettaa evästeen, jolla
tunnistetaan asialliset käyttäjät. Tämän evästeen puuttuminen on
Cloudflarelle merkkinä siitä, että käyttäjä saattaakin olla
tietokoneohjelma, jollaista saatetaan käyttää
ns. palvelunestohyökkäyksissä.
Evästeen tunniste on [__cfduid][4], ja sen estäminen
voi aiheuttaa sen, että sivuja selatessa joutuu välillä vahvistamaan
olevansa ihminen eikä automaatti.

[1]: https://www.viestintavirasto.fi/tietoturva/palveluidenturvallinenkaytto/evasteet.html
[2]: https://www.google.com/intl/fi/policies/privacy/partners/
[3]: https://tools.google.com/dlpage/gaoptout
[4]: https://support.cloudflare.com/hc/en-us/articles/200170156-What-does-the-CloudFlare-cfduid-cookie-do-
[5]: https://fi.wikipedia.org/wiki/IP-osoite
[6]: https://support.google.com/analytics/answer/2763052?hl=fi&ref_topic=2919631

## Kommentit

Tällä hetkellä blogissa ei ole automaattista
kommentointimahdollisuutta, mutta sellainen on suunnitteilla. Sitä
odottaessa voit lähettää kommentteja sähköpostitse, jolloin oletamme
että suostut kommentin julkaisemiseen nimesi tai nimimerkkisi kera.
Tallennamme myös lähettämäsi sähköpostin. Voit myöhemmin peruuttaa
julkaisuluvan, jolloin poistamme kommenttisi. Huomaa kuitenkin, että
taitava Internetin käyttäjä voi sittenkin löytää jälkiä kommenteistasi
mm. Githubista tai erilaisista arkistointipalveluista etsimällä.
