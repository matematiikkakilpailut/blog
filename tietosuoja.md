---
---

Tietosuojalauseke
=================

Seuraavassa kuvataan, mitä tietoa sivuston käytöstäsi kerätään.
Kuvaus on jäsennelty tietojen keräämisen syyn mukaan.

## Sivuston toteutusteknologia

Blogisivusto on toteutettu mahdollisimman halvalla hyödyntäen
Internetin ilmaisia palveluita. Kirjoitukset ja kommentit tallennetaan
Github-nimisen yrityksen palvelimille, jotka sijaitsevat tietääksemme
Yhdysvalloissa. Yhteyksien suojaamiseen ja nopeuttamiseen käytetään
Cloudflare-nimisen yrityksen palvelimia, joita on ympäri maailmaa. Kun
luet sivuja, Github ja Cloudflare saavat välttämättä tiedon
IP-osoitteestasi ja päätelaitteesi ominaisuuksista.

## Evästeet: analytiikka ja asiallisten käyttäjien tunnistus

Eväste (engl. cookie) on pieni tiedosto, jonka selaimesi tallentaa
tietokoneelle tai muulle päätelaitteelle ja lähettää takaisin evästeen
asettaneelle palvelimelle. Tämä blogi (kuten monet muutkin sivustot)
käyttää Googlen analytiikkapalvelua, jolloin Google asettaa joitakin
evästeitä ja kerää dataa. Google on yhdysvaltalainen yritys, joten
data tallentuu Yhdysvalloissa sijaitseviin palvelimiin.

Verkkoliikenteen nopeuttamiseksi ja tietoturvariskeiltä suojaamiseksi
käytämme Cloudflare-palvelua, joka asettaa evästeen, jolla
tunnistetaan asialliset käyttäjät. Tämän evästeen puuttuminen on
Cloudflarelle merkkinä siitä, että käyttäjä saattaakin olla
tietokoneohjelma, jollaista saatetaan käyttää
ns. palvelunestohyökkäyksissä.

Evästeiden avulla Google yhdistää tietoja selailusta ja
internet-hauista, ja käytämme näitä tietoja sivuston käytön seurantaan
ja parantamiseen. Esimerkiksi saatamme tällä tavalla havaita, millä
hakusanoilla käyttäjät tulevat sivuille ja miten pitkään he lukevat
löytynyttä kirjoitusta. Tästä saatamme saada ideoita kirjoitusten
parantamiseksi tai uusiksi aiheiksi. Keräämällä tietoja
selainversioista voimme kartoittaa, kuinka paljon lukijoiden joukossa
on sellaisia, joilla sivuston nyt tai tulevaisuudessa käyttämät
teknologiat eivät toimi. Emme kerää tietoa yksittäisistä henkilöistä,
paitsi jos henkilö nimenomaan ilmoittaa nimensä
esim. keskustelupalstalle kirjautumalla.

Seuraavaa tietoa kerätään (mutta ei yhdistetä yksittäiseen henkilöön):

* Päätelaitteen [IP-osoite][5], josta nähdään sijainti noin kaupungin
  tarkkuudella; osoitteen viimeinen oktetti peitetään, jotta osoitteen
  yhdistäminen henkilöön estyisi
* Selailun ajankohta
* Oletko käynyt sivuilla aiemmin
* Selainversio
* Käyttöjärjestelmä
* Sivu, jolta saavuit blogiin
* Hakulauseke, jolla löysit blogin

Googlen analytiikalla pystyy myös seuraamaan saman käyttäjän toimintaa
eri laitteilla, käyttäjien ikää, sukupuolta ja kiinnostuksen kohteita.
Emme käytä näitä ominaisuuksia.

Lisätietoa evästeistä yleisesti saat [Viestintävirastolta][1] ja
erityisesti Googlen asettamista evästeistä [Googlelta][2].

Jos et pidä evästeistä, voit estää niiden
asettamisen [selaimen asetuksista][3], mutta tämä haittaa nykyaikana
selailua aika paljon. Jos haluat välttää nimenomaan Googlen evästeitä,
voit asentaa [selainlaajennuksen][3], joka estää juuri näiden
tallentumisen kaikilla sivuilla mutta ei haittaa sivujen normaalia
käyttöä. Cloudflaren evästeen nimi on [__cfduid][4], ja sen estäminen
voi aiheuttaa sen, että sivuja selatessa joutuu välillä vahvistamaan
olevansa ihminen eikä automaatti.

[1]: https://www.viestintavirasto.fi/tietoturva/palveluidenturvallinenkaytto/evasteet.html
[2]: https://www.google.com/intl/fi/policies/privacy/partners/
[3]: https://tools.google.com/dlpage/gaoptout
[4]: https://support.cloudflare.com/hc/en-us/articles/200170156-What-does-the-CloudFlare-cfduid-cookie-do-
[5]: https://fi.wikipedia.org/wiki/IP-osoite

## Kommentit

Tällä hetkellä blogissa ei ole automaattista
kommentointimahdollisuutta, mutta sellainen on suunnitteilla. Sitä
odottaessa voit lähettää kommentteja sähköpostitse, jolloin oletamme
että suostut kommentin julkaisemiseen nimesi tai nimimerkkisi kera.
Tallennamme myös lähettämäsi sähköpostin. Voit myöhemmin peruuttaa
julkaisuluvan, jolloin poistamme kommenttisi. Huomaa kuitenkin, että
taitava Internetin käyttäjä voi sittenkin löytää jälkiä kommenteistasi
mm. Githubista tai erilaisista arkistointipalveluista etsimällä.
